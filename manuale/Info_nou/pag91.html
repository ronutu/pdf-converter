<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <div class="bkgr-read">
                    <p>NELU: Bătrânul ne anunță că vine azi la prânz în București. Cam peste o oră ar trebui să-l așteptăm în  gară. Cum fac să dau de Gelu? COCA: De unde vrei să știu eu? Caută-l. Sau du-te singur la gară, ia-l pe bătrân, du-l la voi acasă și  sună-ne deseară.   NELU: Cu ce să-l iau pe bătrân de la gară? Cu roaba? COCA: Cu mașina. NELU: Care mașină? COCA: Mașina voastră. NELU: Nu știi că eu nu umblu iarna cu mașina? La întâi decembrie o bag la iernat. Pentru asta am venit la voi. COCA: A noastră e defectă. Are ceva la cutia de viteze. Nu intră într-a patra. NELU: Mergem într-a treia. COCA: Ei, bravo! Tu o ții pe-a ta în culcuș, și eu să-mi distrug mașina până la Gara de Nord, prin toate  hârtoapele! Ia un taxi și-l plătim pe din două. NELU: Ia mai sună, poate a venit Gelu. COCA  <span class="italic">(formează un număr de telefon)</span> : Gelu?  <span class="italic">(Nervoasă.)</span>  Dragă, te rog să vii imediat acasă. E aici frate- tău, care are să-ți spună o problemă urgentă. Nu, nu pot să vin să te iau. De-aia! Pentru că sunt nervoasă,  iar eu nu conduc când sunt nervoasă!  <span class="italic">(Închide.)</span> NELU: De ce ești nervoasă? COCA: Aveam o treabă. NELU: Du-te, pot să rămân și singur. COCA: Îl aștept pe Gelu.  <span class="italic">(Pauză.)</span>  Și de ce vine bătrânul vostru tată? NELU: Nu știu. COCA: Nu spune nimic în scrisoare? NELU: Nu. Spune doar că vine în jurul prânzului. Și că ne dorește multă sănătate la toți. COCA: Scrie să-l așteptați la gară? NELU: Nu. COCA: Atunci de ce vă complicați? Înseamnă că omul se descurcă și singur.  NELU: N-a mai fost la București de peste zece ani, de la nunta mea. COCA: Nicio grijă. Țăranii se descurcă în București mai bine ca noi. Tramvaiele, autobuzele, inclusiv  taxiurile sunt pline de ei.  <span class="italic">(Sonerie.)</span>  A venit Gelu.  <span class="italic">(Se duce, deschide și se întoarce.)</span>  N-a venit Gelu, a venit  nevastă-ta. NUȚI </p>
                </div>

                
        </div>
    </body>
</html>
    