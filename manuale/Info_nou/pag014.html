<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <h2>EVALUARE INIȚIALĂ</h2>
            
                <div class="bkgr-pers">
                        <p>Timp de lucru: </p>
                    </div>

                    
                <div class="bkgr-pers">
                        <p>. Vei primi </p>
                    </div>

                    
                <div class="bkgr-pers">
                        <p> din oficiu. Citește, cu atenție, textul următor:</p>
                    </div>

                    
            <div class="bkgr-read">
                    <p>Tata s-a aplecat și-a luat primele boabe de zmeură. Cu găleata goală pe umeri, cu o cană legată la  brâu, am început și eu, în fine, culesul. Rug se numea tulpina și m-am gândit deodată la rugi, scoate-mi  cât mai multe fructe-n față, Doamne, că nu mai e mult și intru-n clasa a cincea și-mi trebuie de toate,  de la trening la încălțăminte de sport, de la stilou, penar, la caiete și la învelitori pentru ele, că nu mai  vreau să le țin în hârtie care-i netedă doar la-nceput, apoi se-ntunecă, de nu mai rămâne niciun pic de  curat în urmă, iar asta nu-i bine deloc. Îmi trebuie și uniformă, că acum gata cu șorțurile de copil mic,  trec la sarafan. Și nu vreau să port vreunul vechi al Savetei, cel mai tare urăsc să pun pe mine hainele  altora. Nici pe-acelea aduse de tata de la șeful de gară, că dacă i-au crescut fetele de ce să nu le dea mai  departe, cu tot mirosul lor de domn, cu toată dunga făcută cu grijă, nu-mi venea să le pun pe mine.  Am să strâng zmeură cu toată îndemânarea, am să mă cațăr pe coasta cea mai abruptă, n-o să-mi pese  de murea care-mi jupoaie gleznele, numai spini peste tot, o să sar peste bușteni până la un pâlc plin de  roade, hai în partea asta, tată, și-o să fiu grozav de atentă, să nu cumva să cad, că atunci mai faci munca  o dată, numai că boabele-o să fie storcite de n-o să ți le mai ia nimeni la Centrul de colectare. [...] Am să culeg zmeură și pentru carioci, că am văzut la Carmina, și-am să culeg și pentru cămașă mai  bună, nu din cea sub care asuzi și-n loc de albastru-deschis e mai curând albicioasă, și-o să am tot ce-mi  trebuie pe 15 septembrie când o să-mi sară inima de bucurie că-mi văd clasa, că se ivește și Tiberiu</p>
                </div>

                
            <div class="bkgr-read">
                    <p>, că  mă duc în clădire nouă, la etajul întâi de data asta, nu departe de bibliotecă. [...]  Când am început coborârea, pe la trei, că întoarcerea ne lua cel puțin două ceasuri, aveam umerii  roșii de la atâta apăsare. Parcă aș fi purtat pe ei nu fructe, ci piatră.  — Nu credeam că te descurci, Arsenia, a zis tata când am ajuns din nou pe fundul văii, am trecut  râul și ne-am îndreptat spre Centrul de colectare.  Coborâseră toți, că-n juma de ceas pleca mașina, cei mai mulți nu făcuseră mare lucru, pe coclaurii  pe-unde umblaseră găsiseră orice, numai zmeură nu. Alții, câțiva, aveau unsprezece kilograme. [...]  Când am intrat la cântar, doamna m-a măsurat de sus până jos, să nu-mi spui că ai și cules ceva azi?  — Cum să nu? Uitați! </p>
                </div>

                
            <div class="bkgr-read">
                    <p>— Ia uite, a zis tata, de necrezut, ai adunat cinci kilograme. Cinci ori șapte, Arsenia, că șapte lei  e kilogramul, cât face? Treizeci și cinci! Exact. Azi ai câștigat primii tăi bani, treizeci și cinci de lei,  aproape ca un om mare.  — Bravo, fetițo, am auzit apoi și vocea inginerului. (Ioana Nicolaie, </p>
                </div>

                
            <div class="bkgr-read">
                    <p> – fragment)</p>
                </div>

                
        </div>
    </body>
</html>
    