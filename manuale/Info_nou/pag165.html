<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <div class="bkgr-read">
                    <p>SOARELE: Nu te neliniști, omuleț de zăpadă… Mă voi ocupa de rândunica asta așa cum mă ocup de alte  mii de rândunici. Asta-i tot ce voiai să-mi ceri? Văd că ești obosit și adormit, s-ar spune că vorbești prin  somn. Nu mai ai să-mi spui și altceva? […] OMUL DE ZĂPADĂ: Și copiii care privesc acest spectacol... Vă veți ocupa și de ei?  Pentru că și ei au nevoie să alerge desculți prin iarbă, să se scalde și să înalțe zmeie  în înaltul cerului... SOARELE: Nicio problemă, promit. Toți copiii care te-au adorat vor profita de  primăvară. Altceva? Hai, că ești pe cale să te topești definitiv în somn, dragul meu  omuleț de zăpadă. Ai dreptul la încă o dorință. OMUL DE ZĂPADĂ: Păi, cred că asta este tot ce am vrut să vă cer... Vă mulțumesc că m-ați ascultat,  domnule Soare. Tare bine mi-a făcut să vorbesc cu dumneavoastră, mi-ați redat încrederea... Ce fericit  sunt că v-am putut întâlni... Sunteți atât de cald... Numai că în aceste momente am impresia că razele  cu care mă mângâiați m-au făcut una cu pământul... Nu știu de ce, dar capul meu, chiar așa redus la  dimensiunea unei nuci, devine din ce în ce mai greu... A, domnule Soare, acceptați un cadou din partea  mea? Din toată recuzita cu care m-au dotat copiii, mi-a rămas o pipă... Și mă gândeam că dumneavoastră...  aveți cu ce să o aprindeți... SOARELE: Mulțumesc, zăpădețule… O pipă adevărată, din lemn de bambus, chiar dacă e spartă. O  primesc cu plăcere… Am să o aprind în momentele când mă las dus de gânduri… Iar acum îți spun  somn ușor, omuleț-gânduleț de zăpadă… În virtutea puterilor pe care mi le-a dat universul, te transform  în vis… Vei plana timp de nouă luni pe deasupra câmpiei și a pădurii, pe deasupra norilor și a vântului…  Vei fi un vis viu, un vis cuibărit în gustul vieții și în plăcerea de a trăi a copiilor… Și peste nouă luni, când  va veni din nou iarna, vei redeveni om de zăpadă, cel mai bun prieten hibernal al copiilor… (Toate animalele aplaudă.) SOARELE (își șterge pe furiș o lacrimă): Ciudat personaj, nu-i așa copii? Niciodată nu am mai întâlnit o  ființă atât de fragilă, dar cu o inimă atât de gigantică. OMUL DE ZĂPADĂ s-a topit de tot. N-a mai rămas din el decât o mică inimă roșie, luminoasă, care  palpită.</p>
                </div>

                
                <div class="bkgr-pers">
                        <p><span class="bold color-marsala">Matei Vișniec</span>  (n. 29 ianuarie 1956, Rădăuți) este un poet și dramaturg român, care își desfășoară  activitatea în Franța. A studiat istoria și filozofia, la Universitatea din București, a fost membru  fondator al  <span class="italic">Cenaclului de Luni</span> , coordonat de profesorul Nicolae Manolescu. În timpul cursurilor  din orașul natal, Rădăuți, a publicat primele poeme în revista școlii,  <span class="italic">Lumina</span> . În octombrie 1972  debutează literar la nivel național, printr-o serie de poeme publicate în revista  <span class="italic">Luceafărul</span> .  Este cunoscut în toată lumea pentru volumele  <span class="italic">La noapte va ninge, Orașul cu un singur locuitor, </span> <span class="italic">Înțeleptul la ora de ceai</span>  și piesele de teatru  <span class="italic">Ţara lui Gufy</span> ,  <span class="italic">Angajare de clovn</span> ,  <span class="italic">Văzătorule.</span></p>
                    </div>

                    
                    <div class="block-container">
                        <span class="number u7">2 </span>
                        <div class="block-number-content">
                            <p>Asociază conținutul fiecărui text citit cu una dintre mulțimile de obiecte reprezentate în imaginile de la  începutul lecției. Motivează, oral, alegerea.</p>
                        </div>
                    </div>
                    <p class="clear"></p>

                    
                    <div class="block-container">
                        <span class="number u7">3 </span>
                        <div class="block-number-content">
                            <p>a) Citește cu voce tare din primul text, marcat cu </p>
                        </div>
                    </div>
                    <p class="clear"></p>

                    
                <div class="bkgr-pers">
                        <p>:</p>
                    </div>

                    
        </div>
    </body>
</html>
    