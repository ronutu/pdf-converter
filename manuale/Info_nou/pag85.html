<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <h2>RECAPITULARE</h2>
            
                <div class="bkgr-pers">
                        <p>Citește, cu atenție, textul:</p>
                    </div>

                    
            <div class="bkgr-read">
                    <p>Era extraordinar să-ți faci bagajele în vederea plecării într-o călătorie, în loc să te uiți la alții cum și  le fac. George habar n-avea ce să ia cu el, așa că, o vreme, singura lui realizare fu să arunce lucrurile prin  cameră și să obțină o harababură totală. Nu știa prea multe despre America – doar ceea ce văzuse la  televizor, prin casele prietenilor lui. Dar cunoștințele dobândite  nu-l ajutau să-și dea seama cam de ce anume ar avea nevoie în  Florida. De un skateboard? De niște haine fistichii? Nu avea nici  una, nici alta. Își puse în geantă câteva cărți și ceva de îmbrăcat,  evident, iar în ghiozdanul care avea să-i folosească drept bagaj  de mână în avion, exemplarul prețios din  <span class="italic">Ghidul Universului</span> .  Cât despre cele necesare unei călătorii în spațiu, George știa  că astronauții nu-și iau decât un schimb de haine și puțină  ciocolată, numai că aceștia pleacă la bordul astronavelor și era  puțin probabil ca Annie să fi rezervat vreuna pentru ei. În timp ce George se pregătea de plecare, părinții lui făceau  același lucru. Se hotărâseră să-și ducă la îndeplinire misiunea ecologistă în perioada lui de vacanță. Aveau  să se alăture echipajului unei nave din Pacificul de Sud, aflat acolo pentru a-i ajuta pe niște insulari a căror  viață era amenințată de creșterea nivelului mării. — Vom lua legătura cu tine cât de des vom putea de pe insulele acelea care se scufundă – prin e-mail  sau prin telefon, spuse Terence, adresându-se băiatului său. Doar ca să vedem ce mai faci. Eric și Susan  au promis că vor avea grijă de tine. Iar Buni – Terence oftă – nu va fi foarte departe, dacă ai nevoie de ea.  Chiar și porcul Freddy pleacă în vacanță – își va petrece vara la o fermă pentru copii, din vecinătate. George nu putu să închidă ochii toată noaptea dinaintea zborului. Pleca în SUA să-și viziteze prietena  cea mai bună și poate, doar poate, avea să meargă din nou în spațiu. El zburase prin Sistemul Solar, dar  nu pusese niciodată piciorul într-un avion, așa că și asta îl emoționa. Înainte fusese departe, departe prin  spațiul extraatmosferic, dar de data asta avea să zboare prin atmosfera terestră, prin zona în care cerul e  încă albastru, înainte să se transforme în negrul cosmic.  Din avion, George privi prin hublou norii albi și pufoși de dedesubt. Deasupra lor, vedea Soarele,  steaua din centrul Sistemului Solar, radiind în jos căldură și energie. Dedesubt se afla planeta lui, din care  zărea doar frânturi atunci când se despărțeau norii.  Buni dormi aproape pe tot parcursul călătoriei, șuierând ușor, exact ca purcelușul Freddy atunci când  moțăia. Lăsând-o să doarmă, George scoase din ghiozdan  <span class="italic">Ghidul Universului</span>  și citi despre o altă călătorie  – care străbătea nu doar planeta noastră, ci întregul Univers. (Lucy și Stephen Hawking,  <span class="italic">George în căutare de comori prin Cosmos</span> )</p>
                </div>

                
                    <div class="block-container">
                        <span class="number u7">1 </span>
                        <div class="block-number-content">
                            <p>Selectează, din textul, dat doi indici spațio-temporali.</p>
                        </div>
                    </div>
                    <p class="clear"></p>

                    
                    <div class="block-container">
                        <span class="number u7">2 </span>
                        <div class="block-number-content">
                            <p>Precizează tipul de narator identificat, justificând afirmația cu o secvență semnificativă din text.</p>
                        </div>
                    </div>
                    <p class="clear"></p>

                    
                <div class="bkgr-pers">
                        <p>Precizează tipul de narator identificat, justificând afirmația cu o secvență semnificativă din text.</p>
                    </div>

                    
        </div>
    </body>
</html>
    