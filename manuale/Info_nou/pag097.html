<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <div class="bkgr-read">
                    <p>PRISTANDA (singur): Grea misie, misia de polițai... Și conul Fănică cu coana Joițica mai stau să-mi  numere steagurile... Tot vorba bietei neveste, zice: „Ghiță, Ghiță, pupă-l în bot și-i papă tot, că sătulul nu  crede la ăl flămând...” Zic: curat! De-o pildă, conul Fănică: moșia moșie, foncția foncție, coana Joițica,  coana Joițica: trai, neneaco, cu banii lui Trahanache...  <span class="italic">(luându-și seama)</span>  babachii... Da' eu, unde? famelie  mare, renumerație după buget mică.  <span class="italic">(șade în fund pe un scaun la o parte)</span></p>
                </div>

                
                <div class="bkgr-pers">
                        <p>
                        <ol class="lower_alpha">
                
                            <li> Notează indicii spațio-temporali.  </li>
                
                            <li> Explică, oral, faptul că primul enunț este scris diferit, cu litere italice. </li>
                
                            <li> Numește personajele care participă la acțiune în scena I, apoi în scena II. </li>
                
                            <li> Menționează două trăsături ale personajului Ghiță, pe care să le justifici cu exemple din text. </li>
                
                            <li> Găsește și justifică o deosebire între limbajul autorului și cel al personajului Ghiță. Te poți referi la  câmpurile semantice dezvoltate, la respectarea regulilor de pronunție a cuvintelor.</li>
                
                        </ol>
                </p>
                    </div>

                    <h3>Folosește-ți creativitatea!</h3><h3 class="portofoliu">Portofoliu</h3>
                            <div class="block-container">
                                <span class="number portofoliu">6 </span>
                                <div class="block-number-content">
                                    <p>
                                        Alege una dintre sarcinile următoare, apoi păstrează textul obținut în portofoliul tău.
                                    </p>
                                </div>
                            </div>
                    <div class="block-container">
                        <span class="number u7">7 </span>
                        <div class="block-number-content">
                            <p>Rescrie primele douăzeci de  replici ale textului  <span class="italic">Boul și vițeii, </span> astfel  încât să reiasă că sosirea tatălui este  o bucurie pentru toată lumea.</p>
                        </div>
                    </div>
                    <p class="clear"></p>

                    
                    <div class="block-container">
                        <span class="number u7">8 </span>
                        <div class="block-number-content">
                            <p>Transformă  ultimele  zece  replici ale aceluiași text dramatic  de la exercițiul anterior într-un  text narativ.</p>
                        </div>
                    </div>
                    <p class="clear"></p>

                    
                    <div class="block-container">
                        <span class="number u7">9 </span>
                        <div class="block-number-content">
                            <p>Scrie un dialog între tată  și Coca, de cel puțin opt replici,  despre nevoia păstrării relației cu  lumea de unde am plecat.</p>
                        </div>
                    </div>
                    <p class="clear"></p>

                    
            <h2>Arta spectacolului </h2>
            <h3>Descoperă !</h3>
                    <div class="block-container">
                        <span class="number u7">1 </span>
                        <div class="block-number-content">
                            <p>Citește fragmentul de mai jos, preluat dintr-o cronică teatrală, apoi notează răspunsurile pentru  următoarele informații:</p>
                        </div>
                    </div>
                    <p class="clear"></p>

                    
            <div class="bkgr-read">
                    <p><span class="italic">„O scrisoare pierdută</span>  este un spectacol de teatru preluat de Televiziunea Română de la Teatrul Lucia  Sturdza Bulandra în anul 1982. Regia artistică a spectacolului a fost realizată de Liviu Ciulei pe baza  piesei de teatru omonime scrise în 1884 de Ion Luca Caragiale. Rolurile principale au fost interpretate  de actori mari ai teatrului românesc: Victor Rebengiuc, Mariana Mihuț, Petrică Gheorghiu, Dem  Rădulescu, Mircea Diaconu, Octavian Cotescu, Ștefan Bănică, Fory Etterle și Aurel Cioranu. Această reprezentație teatrală este considerată a fi una dintre cele mai valoroase și a fost imprimată  de Televiziunea Română pe peliculă și apoi înregistrată pe suport DVD.” (Wikipedia)</p>
                </div>

                
                <div class="bkgr-pers">
                        <p>
                        <ol class="lower_alpha">
                
                            <li> titlul spectacolului; </li>
                
                            <li> numele autorul textului; </li>
                
                            <li> numele regizorului; </li>
                
                            <li> trei nume de actori prezenți în distribuție; </li>
                
                            <li> denumirea teatrului care a găzduit spectacolul; </li>
                
                            <li> motivul pentru care spectacolul a fost  imprimat de Televiziunea Română pe peliculă.</li>
                
                        </ol>
                </p>
                    </div>

                    
                    <div class="block-container">
                        <span class="number u7">2 </span>
                        <div class="block-number-content">
                            <p>Documentează-te și notează rolul fiecărui membru al echipei de realizare a unui spectacol teatral.</p>
                        </div>
                    </div>
                    <p class="clear"></p>

                    
        </div>
    </body>
</html>
    