<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
                <div class="center">
                    <h1 class="titlu-unitate">
                        <span class="text-unitate">UNITATEA<br/><span class="numar-unitate">4</span></span>
                    PE SCENA VIEȚII
                    </h1>
                </div>
                <p class="clear"></p>

                
            <h2>  Textul dramatic</h2>
            <h3>Descoperă orizontul textului!</h3>
                    <div class="block-container">
                        <span class="number u7">1 </span>
                        <div class="block-number-content">
                            <p>Amintește-ți că în unele texte literare personajele ilustrează diferite tipuri umane. De exemplu, lupul  din textul narativ literar  <span class="italic">Leul deghizat</span>  de George Topîrceanu reprezintă omul ipocrit, prefăcut. Notează câte o  trăsătură pe care crezi că o vei identifica la personajele unei opere literare cu titlul  <span class="italic">Boul și vițeii</span> .</p>
                        </div>
                    </div>
                    <p class="clear"></p>

                    <h3>Explorează lumea textului!</h3>
                <div class="bkgr-pers">
                        <p>Citește, cu atenție, textul:</p>
                    </div>

                    
            <h5>de Ion Băieșu</h5>
            
            <div class="bkgr-read">
                    <p>GELU – 40 de ani COCA – 40 de ani, soția lui Gelu NELU – 45 de ani, fratele lui Gelu NUȚI – 35 de ani, soția lui Nelu BĂTRÂNUL – 65-70 de ani TATĂL – 65-70 de ani <span class="italic">Sufrageria apartamentului în care locuiesc GELU și COCA: mobilă sculptată, covor persan și tablouri </span> <span class="italic">(fără valoare) pe pereți. COCA este îmbrăcată de oraș. Se aude soneria de la intrare.</span> COCA […] <span class="italic"> Nervoasă, se duce, deschide și se întoarce urmată de Nelu.</span> NELU: Unde-i bărbat-tu? COCA  <span class="italic">(absentă)</span> : Care bărbat?  NELU: Gelu. Mai ai și altul? COCA: A, Gelu! E la serviciu, unde să fie la ora asta? NELU: L-am sunat, nu e acolo. E plecat. Știi ceva? COCA: Habar n-am. Dar ce s-a întâmplat? NELU: Nimic. Am primit o scrisoare de la tata. COCA: Care tată? NELU: Tatăl meu și al lui Gelu. Și socrul tău. COCA  <span class="italic">(sincer mirată)</span> : Păi ce, mai trăiește? NELU: Păi de ce să nu trăiască? COCA: Scuză-mă, dar nu știu de ce, aveam impresia că… NELU: Mama, săraca, Dumnezeu s-o ierte, s-a prăpădit acum doi ani… Atunci când n-ai vrut să vii la  înmormântarea ei sub pretext că te durea măseaua de minte. COCA: Lasă, că nici nevastă-ta nu s-a omorât să vină la parastasul lui maică-mea.</p>
                </div>

                
        </div>
    </body>
</html>
    