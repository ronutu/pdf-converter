<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <div class="bkgr-read">
                    <p>Punctul A</p>
                </div>

                
            <div class="bkgr-read">
                    <p>corespunde maximului de</p>
                </div>

                
            <div class="bkgr-read">
                    <p>energie potențială, iar punctul  B, minimului de energie potențială .  La mici deviații față de poziția de echilibru indiferent, energia  potențială rămâne neschimbată .  În poziția de echilibru stabil, energia potențială a corpului în  câmpul gravitațional al Pământului este minimă .  În cazul unui corp suspendat, acesta este în echilibru stabil, dacă  punctul de suspensie este deasupra centrului său de greutate, pe aceeași  verticală . ( <span class="italic">Figura 48</span> )  Obiectele din jurul nostru, așezate pe suprafețe  plane, au o bază de susținere (de sprijin) .  Baza de sprijin este suprafața din interiorul conturului  obținut prin unirea punctelor marginale ale corpului,  aflate în contact cu suprafața plană . </p>
                </div>

                
            <div class="bkgr-read">
                    <p><span class="italic">Baza de </span> <span class="italic">sprijin a taburetului este un dreptunghi. (Figura 49) </span> Un corp sprijinit este în echilibru stabil dacă verticala dusă din  centrul de greutate cade în interiorul bazei de sprijin . ( <span class="italic">Figura 50)</span></p>
                </div>

                
            <div class="bkgr-read">
                    <p>Turnul din Pisa, cea mai renumită clădire înclinată, nu se răstoarnă  deoarece verticala dusă din centrul lui de greutate, cade în interiorul bazei  sale de susținere . Starea de echilibru a unui corp este cu atât mai stabilă cu cât suprafața  de sprijin este mai mare și cu cât centrul său de greutate se află mai  aproape de baza de susținere .</p>
                </div>

                <h3>Aplică!</h3>
            <div class="bkgr-read">
                    <p>a) Sunt în echilibru stabil corpurile din imagini?   b) Explică de ce este greu să stăm pe vârfuri și de ce acrobații care  merg pe sârmă țin o bară în mâini .   c) De ce schiorii se apleacă foarte mult în față și nu cad? </p>
                </div>

                <h3>Important </h3>
            <div class="bkgr-read">
                    <p>• În poziția de echilibru stabil,  energia potențială a corpului  în câmpul gravitațional al  Pământului este minimă (are  valoarea cea mai mică) .   • Un corp suspendat este în  echilibru stabil dacă punctul  de suspensie este deasupra  centrului său de greutate, pe  aceeași verticală .   • Un corp sprijinit este în  echilibru stabil dacă verticala  dusă din centrul de greutate  cade în interiorul bazei de  sprijin .  • Starea de echilibru a unui  corp este cu atât mai stabilă cu  cât suprafața de sprijin este mai  mare și cu cât centrul său de  greutate se află mai aproape de  baza de susținere . </p>
                </div>

                
        </div>
    </body>
</html>
    