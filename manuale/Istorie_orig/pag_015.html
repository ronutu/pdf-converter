<!DOCTYPE html>
<html>
<head>
    <meta http-equiv="Content-Type" content="text/html; charset=utf-8" />
    <title>chap01</title>
    <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
    <link href="stylesheet.css" type="text/css" rel="stylesheet" />
</head>
<body>
    <div>
        <h2>Studiu de caz: Viaţa în tranşee şi frontul de acasă</h2>
        <h3>Informează-te!</h3>
        <h4 class="head-blue">Viața în tranșee</h4>
        <p class="clear"></p>
        <p class="space"></p>
        <p class="right"><span class="page">15</span></p>
        <p>
            După câteva luni de război, strategia militară a celor două blocuri politico-militare a fost înlocuită cu un
            <strong>război static, de tranșee</strong> (<em>Figura 14</em>). Tranșeele reprezintă șanțuri în pământ, de peste 2 m adâncime, întărite
            cu bârne de lemn și saci de nisip, care ofereau protecție împotriva artileriei inamice. În fața tranșeelor erau
            amplasate rețele de sârmă ghimpată.
        </p>

        <div id="amiia04" class="relative" style="width:100%">
            <p style="padding-right:30px">
                Fiecare zi în tranșee era o adevărată provocare. Pe lângă teama permanentă că vor fi nimeriți de artileria
                armatei inamice, soldații au avut de înfruntat frigul, umezeala, foametea și mizeria din tranșee. Apa potabilă era
                o raritate, așadar soldații consumau apă din recipiente în care fusese combustibil sau chiar din bălți. Infiltrațiile
                de apă, rezultate în urma ploilor contribuiau și ele la îmbolnăvirea soldaților și la declanșarea unor <strong>epidemii</strong>.
                Bolile au ucis foarte mulți oameni în timpul războiului.
            </p>
        </div>

        
        <p>
            Dorul de cei de acasă îi determina pe soldați să trimită scrisori, în care își manifestau sentimentele de
            afecțiune și speranța că războiul se va sfârși curând. Aceste scrisori erau deseori cenzurate, pentru a nu stârni
            îngrijorare și mai ales pentru a nu divulga secrete de război.
        </p>

        <img class="img-responsive" src="07ist/pages/images/u1/img010.jpg" alt="img010" />
        <p class="italic text-center">Figura 14. Soldați în tranșee</p>
        <p>
            <strong>Crucea Roșie</strong> s-a implicat în facilitarea corespondenței între cei aflați pe front și familiile lor. Totodată, au
            înființat spitale în care au îngrijit răniții (<em>Figura 15</em>) și au sprijinit cu alimente și haine pe toți cei afectați de
            Marele Război.
        </p>
        <h4 class="head-blue">Frontul de acasă</h4>
        <p>
            Războiul era o realitate nu numai pe front. Și cei rămași acasă contribuiau la susținerea acestuia. Între
            1914-1918 în toate țările beligerante (care se aflau în război), <em>munca femeilor</em> (<em>Figura 16</em>) <strong>și a copiilor</strong> în
            industrie, agricultură, transporturi și servicii a fost o realitate cotidiană și ea a reprezentat o contribuție
            fundamentală la efortul de război. În <strong>mediul rural</strong>, femeile au continuat să lucreze pământul în aceeași
            manieră tradițională, însă volumul de muncă prestat a crescut, pentru a compensa lipsa bărbaților.
        </p>
    </div>
</body>
</html>