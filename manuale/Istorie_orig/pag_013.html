<!DOCTYPE html>
<html>
<head>
    <meta http-equiv="Content-Type" content="text/html; charset=utf-8" />
    <title>chap01</title>
    <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
    <link href="stylesheet.css" type="text/css" rel="stylesheet" />
</head>
<body>
    <div>
        <h2>
            Studiu de caz: Revoluţia industrială şi războiul.<br />
            Noul armament şi victimele lui
        </h2>
        <h3>Informează-te!</h3>

        <p>
            Primul Război Mondial a fost diferit de toate războaiele purtate până atunci. A doua revoluție industrială,
            bazată pe electricitate și pe utilizarea carburanților derivați din petrol, a generat <strong>numeroase invenții</strong>, care au
            schimbat radical tehnica și tactica de război. Noile surse de energie utilizate (<em>electricitatea, gazele naturale, petrolul</em>),
            construcția de căi ferate și linii de telegraf au facilitat transportul rapid și comunicarea la nivel internațional.
        </p>
        <p>
            În 1914 a fost deschis <strong>Canalul Panama</strong>, care leagă Oceanul Atlantic de cel Pacific. Datorită acestei construcții,
            timpul de călătorie între Liverpool și San Francisco s-a înjumătățit.
        </p>
        <p>
            Blocurile politico-militare au colaborat mai eficient mulțumită <em>telegrafului</em> și <em>telefonului</em>, care au permis
            transmiterea de informații. Se dezvoltă, astfel, <em>serviciile de spionaj și contraspionaj</em>. Materialele obținute de ei
            (fotografii, interceptarea de informații și decodarea mesajelor) constituie astăzi importante surse istorice, care
            ne ajută să reconstituim viața din Primul Război Mondial.
        </p>
        <p>
            Cursa înarmărilor a determinat Marile Puteri, încă din ultimele decenii ale secolului al XIX-lea, să investească
            în <strong>tehnica militară</strong>. Astfel, în Primul Război Mondial se folosesc: <em>
                tancul, mitraliera, gaze toxice, zeppeline, avioane,
                cuirasate, submarine
            </em> etc. Furnalele industriale din întreaga Europă fumegau la capacitate maximă, pentru a face față
            necesităților de pe front. Și pentru că s-a ajuns la un <strong>blocaj între cele două alianțe militare</strong> și niciuna dintre ele nu
            reușea să iasă învingătoare, <strong>războiul a devenit total</strong>, desfășurându-se pe uscat, pe apă, sub apă și pe calea aerului.
        </p>
        <p>
            Civilii se confruntă și ei cu războiul. Bombardarea Londrei și a Parisului, în urma unor raiduri aeriene, a
            determinat mari distrugeri materiale și a contribuit la menținerea stării de panică în rândul populației. Utilizarea
            noilor arme a avut <strong>efecte distrugătoare</strong>. Dintre cele 65 de milioane de soldați participanți la război, aproape o
            treime au fost răniți, iar jumătate și-au pierdut viața. Pe lângă victimele de pe front trebuie amintiți și cei peste
            8 milioane de civili care au murit.
        </p>

        <div id="amiia03" class="relative" style="width:100%">
            <h3>Observă și descoperă!</h3>
        </div>

        <h4 class="head-blue">I. Războiul pe uscat</h4>
        <p>
            Condițiile de luptă de pe front i-au determinat pe britanici să creeze
            un vehicul care să nu fie afectat de mitralieră și care să traverseze
            tranșeele și barajele de sârmă ghimpată. Primul exemplar a fost numit
            „Little Willie” și a fost utilizat, pentru prima oară de armata britanică,
            în Bătălia de pe Somme, la 15 septembrie 1916. Și francezii vor crea
            propriile prototipuri de tancuri în uzinele Renault (<em>Figura 9</em>). Industria
            de război germană, precum uzinele Krupp, va realiza Tunul „Big Bertha”, care avea un calibru mare, 420 mm și
            o rază de acțiune de 15 km. Acesta era atât de mare, încât era transportat pe bucăți și asamblat în locul în care
            urma să fie folosit.
        </p>

        <div id="amiip05" class="relative" style="width:100%">
            <img class="img-responsive" src="07ist/pages/images/u1/img005.jpg" alt="img005" />
        </div>

        
        <p class="text-center italic">Figura 9. Tanc Renault FT 17, patrulând în oraș</p>

        <p class="no-indent"><span class="bold color-blue">Sursa A.</span> Bătălia de la Verdun</p>
        <div class="bkgr-read">
            <p>
                „Verdun era o țintă ideală din mai multe puncte de vedere. Așezat într-o buclă a râului Meuse, orașul
                era destul de izolat. Doar un singur drum intra și ieșea din oraș. Problema logisticii orașului era ușurată
                de faptul că exista o linie de cale ferată germană importantă la doar 19,3 km depărtare, permițând o rapidă
                transportare a armelor, munițiilor, proviziilor și trupelor [...]. Un număr uriaș de arme mai mici, precum
                mortierele, erau, de asemenea, disponibile. Ofensiva a avut numele de cod „Judecata”, iar scopul ei era să
                forțeze Franța în angajarea unei bătălii de uzură în dezavantajul ei. Dacă nu s-ar fi apărat din răsputeri,
                Verdun ar fi căzut. Dacă s-ar fi apărat, asta le-ar fi secătuit rezervele militare, obligându-i la capitulare.”
            </p>
        </div>
        <p class="text-right">Martin J. Dougherty, <em>Mari bătălii. Conflicte decisive care au schimbat istoria</em></p>
        <p class="clear"></p>
        <p class="space"></p>
        <p class="right"><span class="page">13</span></p>

    </div>
</body>
</html>