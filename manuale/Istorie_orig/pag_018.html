<!DOCTYPE html>
<html>
<head>
    <meta http-equiv="Content-Type" content="text/html; charset=utf-8" />
    <title>chap01</title>
    <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
    <link href="stylesheet.css" type="text/css" rel="stylesheet" />
</head>
<body>
    <div>
        <h2>Studiu de caz: România şi Primul Război Mondial</h2>
        <h3>Informează-te!</h3>
        <p>
            După recunoașterea independenței, în 1878, România a fost preocupată să-și mențină integritatea și
            securitatea teritorială. Așadar, <strong>în 1883 a aderat</strong>, printr-un tratat secret, la Tripla Alianță.
        </p>
        <p>
            În momentul izbucnirii Primului Război Mondial, opinia publică românească condamna apropierea de
            Austro-Ungaria. Oamenii nu puteau accepta lipsa drepturilor politice ale românilor din provinciile aflate în
            granițele imperiului dualist: Transilvania, Bucovina și Banat.
        </p>
        <p>
            În acest context, elitele românești erau împărțite în <strong>două tabere</strong>: germanofili și antantofili. După doi ani
            de neutralitate, au câștigat suținătorii Antantei, care doreau eliberarea românilor din Austro-Ungaria și unirea
            lor cu România. La 27 august 1916, România <strong>a declarat război Austro-Ungariei</strong>, și va fi obligată să lupte în două
            direcții, în nord, în Transilvania și în sud, în Dobrogea. Forțele mobilizate de către România în Primul Război
            Mondial au reprezentat 15% din populația țării, adică 1.083.000 de oameni.
        </p>
        <p>
            <strong>Bătălia de la Turtucaia</strong> <em>(1 august – 6 septembrie 1916)</em> a fost o confruntare în care armata română a suferit
            o grea înfrângere din partea trupelor germano-bulgare. S-au înregistrat 6.000 de morți și răniți, în timp ce
            28.000 de militari au fost făcuți prizonieri.
        </p>
        <p>
            <strong>Bătălia pentru București</strong> <em>
                (29 noiembrie –
                3 decembrie 1916)
            </em> a constituit ultima încercare
            a trupelor române, comandate de generalul
            Constantin Prezan, de a apăra Capitala
            în fața invaziei Puterilor Centrale. În cele din
            urmă, Bucureștiul a fost ocupat <em>(Figura 17)</em>.
        </p>

        <div id="amiip12" class="relative" style="width:100%">
            <img class="img-responsive" src="07ist/pages/images/u1/img017.jpg" alt="img017" />
        </div>


        <p class="text-center italic">Figura 17. Trupele germane intrând în București</p>
        <p>
            În <strong>Bătălia de la Mărăști</strong> <em>
                (24 iulie – 1 august
                1917)
            </em> armata română, reorganizată cu sprijinul
            generalului francez Henri Berthelot, alături
            de cea rusă au pornit o operațiune ofensivă cu
            scopul de a încercui și distruge redutabilele
            armate germano-austro-ungare. Bătălia de
            la Mărăști a reprezentat un important punct
            de cotitură în desfășurarea operațiunilor
            militare pe frontul românesc, dar a contribuit
            și la ridicarea moralului ostașilor români.
        </p>
        <p>
            <strong>Bătăliile de la Mărășești și Oituz</strong> <em>(august 1917)</em> au fost cele mai importante operațiuni militare desfășurate
            de Armata Română. Expresia „Pe aici nu se trece!” va deveni o realitate datorită curajului soldaților români, dar
            și a strategiilor militare propuse de generalii Eremia Grigorescu și Alexandru Averescu.
        </p>

        <div id="amiij03" class="relative" style="width:100%">

       

        <p style="padding-right:30px">
            Deși soarta le-a zâmbit românilor, victoriile din vara anului 1917 nu au putut fi valorificate, din cauza izbucnirii revoluției bolșevice. Rusia, principalul aliat al României pe frontul de est, va încheia pacea de la Brest-Litovsk, în martie 1918. În inferioritate numerică și strategică, România va capitula, încheind pacea de la Buftea-București. La 10 noiembrie 1918 românii vor reîncepe ostilitățile, iar încetarea ostilităților îi va găsi în tabăra învingătoare.
        </p>
         </div>
        <p>
            <strong>Consecința imediată</strong> a participării românilor la Primul Război Mondial a fost realizarea idealului național,
            România Mare, prin unirea Basarabiei, Bucovinei și Transilvaniei cu România.
        </p>

        <p class="clear"></p>
        <p class="space"></p>
        <p class="right"><span class="page">18</span></p>

    </div>
</body>
</html>