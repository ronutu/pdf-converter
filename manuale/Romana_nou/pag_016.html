<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <h2>  Narativul literar (I)</h2>
            
                        <h3>Descoperă orizontul textului!</h3>
                        <p class="clear"></p>
                    
                    <div class="block-container">
                        <span class="number u7">1 </span>
                        <div class="block-number-content">
                            <p>Dacă ai fi scriitor, ce roluri și ce locuri ai alege  pentru cele trei personaje notate în dreapta? Alege  din seriile date sau propune tu alte variante.</p>
                        </div>
                    </div>
                    <p class="clear"></p>

                    
                        <h3>Explorează lumea textului!</h3>
                        <p class="clear"></p>
                    
                <div class="bkgr-pers">
                        <p>Citește, cu atenție, textul:</p>
                    </div>

                    
            <div class="bkgr-read">
                    <p> După ce scăpă și din această primejdie, Florea haiducul trase la hanul Aniței care, voioasă și zglobie,  se și înființă cu cofa  de vin. Florea scoase din chimir un zlot , îl dădu frumoasei crâșmărițe și grăi cu  amar: — Alei, Anițo, crâșmărițo, ce bine e de unii pe lumea asta! La tine la han trag toți drumeții să se-ntremeze  și să se veselească. Paralele curg, glumele și cântecele se țin lanț, să tot trăiești… Dar eu? Pentru mine a rânduit  soarta o viață de fugar, o viață pe drumuri, cu potera  trimisă de Vodă veșnic pe urmele mele. Iarna bat satele și  plec urechea la necazul oamenilor. Îmi fierbe sângele-n vine de-atâtea samavolnicii .  Însemn la răboj  pe cutare și pe cutare boier ce-i obidește  pe țărani. Vara-i pândesc în codru cu  sâneața  asta a mea și-i judec cum știu eu. Unul nu scapă de  pedeapsă. Dar căpitanul Gealatu , bată-l Dumnezeu sfântul  de fiară însetată de sânge, e tot mai aproape, mă încolțește  ca pe o jivină din pădure! Parcă-i spune diavolul unde îmi  am sălașurile și ascunzișurile de taină. Îi simt răsuflarea  de gheață în ceafă. Visez și noaptea chipul lui hâd și pe cei  patruzeci de poterași cu iatagane ascuțite, trimiși să-mi  curme viața! Anița își feri ochii de privirea voinicului și-i zise cam  din vârful buzelor:</p>
                </div>

                
                <p class="clear"></p>
                <p class="space"></p>
                <p class="right"><span class="page">16</span></p>
        
        </div>
    </body>
</html>
    