<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <h2>   Textul epic</h2>
            
                        <h3>Descoperă orizontul textului!</h3>
                        <p class="clear"></p>
                    
                <div class="bkgr-pers">
                        <p> Imaginează-ți că ești  căpitanul unei corăbii și ți-ai  propus să călătorești, împreună  cu echipajul tău, din România  până în America de Sud.  Stabilește un traseu, folosind  harta din dreapta.</p>
                    </div>

                    
                <div class="bkgr-pers">
                        <p> Formulează un îndemn pe  care l-ai adresa membrilor  echipajului  în  momentul  pornirii în călătorie.</p>
                    </div>

                    
                        <h3>Explorează lumea textului!</h3>
                        <p class="clear"></p>
                    
                    <div class="block-container">
                        <span class="number u7">2 </span>
                        <div class="block-number-content">
                            <p>Citește textul, completând jurnalul dublu de lectură. Pentru aceasta, împarte foaia caietului în două coloane.  În prima vei nota expresii, enunțuri, fragmente care îți vor reține atenția în timpul lecturii, iar în a doua vei  comenta, după lectură, fragmentele selectate (ce stări ți-au provocat secvențele selectate, de ce ți-au amintit, de  ce ți-au plăcut/ nu ți-au plăcut etc.):</p>
                        </div>
                    </div>
                    <p class="clear"></p>

                    
            <div class="bkgr-read">
                    <p>În ziua când, coborând de la Brăila cu cele cinci vagoane de grâu, Penelopa  acosta la vechiul chei de zid din Galați, unde căpitanul avea de gând să întârzie o  după-amiază și o noapte, pentru anumite socoteli cu niște simpatrioți stabiliți în  oraș, trenul de București aducea aici, pe linia de la Barboși, deschisă de curând,  și depunea pe peronul gării încă în lucru, un călător deosebit de ceilalți. Acesta  era un bărbat de vreo treizeci și patru de ani, de statură potrivită, dacă nu chiar  înaltă, cu ochi negri, scânteietori și neliniștiți, cu părul castaniu, cu trăsăturile feței  desenate apăsat; dar, în înfățișarea lui, numai obrazul ars de soare și de vânt îl făcea  să pară de vârsta arătată mai sus, altminteri părând mult mai tinerel.  Spre deosebire de ceilalți călători din vagonul de clasa întâi, îmbrăcați în redingote negre, cu veste  înflorate, gulere scrobite și pălării tari, cam greoi în aceste haine adoptate de curând, tânărul nostru se  mișcă sprinten în costumul său neobișnuit, un costum cafeniu, alcătuit dintr-o haină în carouri și pantaloni  de golf, răsfrânți peste genunchi, cu ciorapi scoțieni și ghete foarte bombate la vârf. În vreme ce vecinii săi </p>
                </div>

                
                <p class="clear"></p>
                <p class="space"></p>
                <p class="right"><span class="page">60</span></p>
        
        </div>
    </body>
</html>
    