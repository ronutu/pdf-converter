<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <div class="bkgr-read">
                    <p>În scurt timp, am cedat. Memoria a început să mă lase și să-mi joace feste tot mai des. Un lucru era  clar: nu era așa cum mă așteptasem. Mă simțeam... cum să spun... folosită. Între noi fie vorba, nici el nu  era tocmai perfect. Doar pudoarea mă împiedică să vă povestesc unele dintre lucrurile pe care le-am  văzut și auzit cât timp am locuit în aceeași casă. Credeți-mă, e mai bine să nu le știți. Apoi, într-o zi m-a uitat, pur și simplu, acasă. Vă dați seama? A fost sinistru! Am stat închisă ca  proasta toată ziua. E adevărat că la întoarcere și-a cerut scuze și m-a ținut alături de el până noaptea,  târziu, dar n-am putut să nu mă întreb dacă asta n-avea să se repete. S-a repetat. De atâtea ori, încât la un moment dat a devenit obișnuință. Îmi arunca o privire, clătina  nemulțumit din cap și pleca trântind ușa, bombănind insulte la adresa mea. Ba că mă mișc încet, ba că nu-mi  fac treaba cum trebuie sau că, dacă ar fi știut cum mă comport, nu și-ar fi bătut capul să mă comande. Auzi acolo, că mă mișc încet! Sunt curioasă cum s-ar descurca el dacă ar avea pe cap jumătate </p>
                </div>

                
            <div class="bkgr-read">
                    <p> nu  jumătate, a suta parte! </p>
                </div>

                
            <div class="bkgr-read">
                    <p> din lucrurile de care trebuie să mă ocup singură. Nu sunt infailibilă, e adevărat,  dar el știa asta când m-a ales. Nu mi se părea corect. Era un cerc vicios: când se supăra pe mine, mă înfierbântam toată, nemaiștiind ce să mai fac, așa că  el se enerva din nou și tot așa. Când rămâneam blocată de comportamentul lui tot mai agresiv, mă arunca  într-un colț și nu-mi mai arunca nicio privire toată ziua. Nu știam ce să mai fac. Sleită de puteri, nu mai  aveam energie nici cât să intru pe net, singura plăcere care-mi rămăsese. Au urmat zile întregi în care prefera să stea pe calculator, în loc să-și petreacă timpul cu mine. A  trebuit să înfrunt crudul adevăr: se plictisise de mine. Și asta se vedea din comportamentul lui tot mai  bădărănesc. Am încercat să-l fac să-și dea seama că mă rănește, dar degeaba. În cele din urmă, a făcut inimaginabilul: M-A VÂNDUT! Și nu oricum, ci, culmea cinismului,  folosindu-se... de mine. A postat un anunț foarte explicit pe un site de vânzări-cumpărări, din care reieșea  clar că între noi nu mai este nimic. Relația noastră se terminase în cel mai urât fel posibil. Mi-ar plăcea să știu că fac parte din ultima generație care pățește așa ceva, dar, cu siguranță, chiar  în timp ce vorbesc, altele se pregătesc s-o apuce pe aceeași cale. Unele lucruri nu se schimbă niciodată. În fond, nu e asta soarta oricărei tablete?</p>
                </div>

                
                <div class="bkgr-pers">
                        <p><span class="bold color-marsala">Alex Moldovan</span>  este un scriitor român care s-a născut în 1977 la Cluj. Când a descoperit  cărțile, în copilărie, și-a propus să devină scriitor. A absolvit Facultatea de Filosofie, a tradus  mai mult de treizeci de cărți. A fost librar și și-a îndeplinit dorința de a fi scriitor prin blogul  său,  <span class="italic">Bicicleta galbenă</span> . A debutat cu romanul  <span class="italic">Olguța şi un bunic de milioane</span> .</p>
                    </div>

                    
            <h5>de Matei Vișniec</h5>
             
            <h5>– fragmente –</h5>
            
            <div class="bkgr-read">
                    <p>OMUL DE ZĂPADĂ (care se topește din ce în ce mai mult): A, chiar dumneavoastră sunteți, domnule  Soare? Ce fericit sunt să vă întâlnesc... Dar ia te uită, vorbesc din nou. Ce mi se întâmplă? SOARELE: Vorbești pentru că eu știu să citesc în gândurile lumii… Deci, spune-mi repede, ce voiai să-mi ceri? OMUL DE ZĂPADĂ: A, da, sunt foarte neliniștit, domnule Soare... Știți, am o prietenă rândunică în  satul în care m-am născut... Or, ce se întâmplă, rândunica tocmai s-a întors din Țările Sudului și, cum  primăvara întârzie să vină pe la noi, tare sunt îngrijorat să nu răcească prietena mea... Trebuie de urgență  să-și facă un cuib călduros și nu știu dacă paiele din mătura pe care i-am dat-o sunt cele mai bune pentru  un culcuș...</p>
                </div>

                
                <p class="clear"></p>
                <p class="space"></p>
                <p class="right"><span class="page">164</span></p>
        
        </div>
    </body>
</html>
    