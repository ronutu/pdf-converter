<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <div class="bkgr-read">
                    <p>TATĂL: Câți copii aveți? NELU: Nici unul. Deocamdată.  TATĂL: Păcat. NUȚI: Cine are, să-i trăiască. Cine nu… COCA: Vrei să mănânci ceva? GELU: Ce mai întrebi? TATĂL: Nu, mulțumesc. Am mâncat. Nu vă deranjați. Am avut o ocazie cu un vecin care-a venit cu  mașina s-o ia de-aici pe mama lui, de la spital, și fiindcă tocmai tăiasem porcul de câteva zile, am zis să  vă aduc niște cârnați, niște tobă, niște șuncă, făcute de mine, cum m-am priceput.  <span class="italic">(Scoate din sacoșă și </span> <span class="italic">pune pe masă.)</span>  Aveți și niște ouă proaspete. GELU: Tată, nu trebuia să faci atâta drum pentru asta. TATĂL: Păi ce, pot eu să mănânc un porc întreg singur? Grăsime n-am voie, șorici n-am voie, mai mult  cu lapte și brânză mă țin. NELU: Mai ai vacă? TATĂL: Am. Pe din două cu un vecin. Două zile o țin eu, două zile el. Am și trei oi, niște găini, niște  gâște, niște rațe. Ca să nu stau degeaba. Cât e ceasul, că la șase vine omul ăla să mă ia. Să fiu jos, în stradă. GELU: Mai e un sfert de ceas. Ia zi, tată, cum o duci? TATĂL: Singur cu bătrânețea. Mă mai iau cu treaba. E greu de când nu mai e mama voastră, nu mai am  cu cine vorbi, cui mă văita. Da’ voi? Aveți ce vă trebuie? NELU: Ne descurcăm. Vrei să-ți cumpărăm ceva, tată? Ce ai nevoie? TATĂL: Mi-am luat ce-mi trebuia. Drojdie de bere, oțet, doi cozonaci și niște bomboane să dau la copiii  vecinilor… N-am nevoie de nimic. Cu banii cum o duceți? GELU: Așa și-așa… Cât ai nevoie? TATĂL: Să vă las ceva, c-am vândut un mânzat.  <span class="italic">(Scoate portmoneul.) </span> NELU: Adică să ne dai nouă? Fii serios, tată! Asta ar fi culmea! NUȚI  <span class="italic">(confidențial)</span> : Dragă, nu-l jigniți, e plăcerea lui. […] NELU: Tată, mai spune-ne ceva despre mata. Ești sănătos? TATĂL: Așa cât poate să fie un om la etatea mea. Vorba aia: după cincizeci de ani, dacă dimineața, când  te scoli, te doare ceva, înseamnă că e bine. Înseamnă că ești în viață. GELU: Asta e foarte adevărat.  TATĂL: Ei, eu o să cobor, să nu vină omul ăla cu mașina și să mă aștepte. Am lăsat păsările singure și  s-au înmulțit vulpile pe la noi ca niciodată. Și mistreții. Ne distrug porumbul și cartofii. (Se ridică.) Vă  las sănătoși. Poate la vară… GELU: La vară, în concediu, venim precis la mata, stăm câteva zile.  NELU: Venim împreună, toți patru. TATĂL: Veniți, că aveți unde sta și-o lună, avem ce mânca, la treabă nu vă pun, vă plimbați și vă scăldați,  pescuiți. Numai bine și sănătate.  <span class="italic">(Iese urmat de GELU și NELU.)</span> COCA: Drăguț, bătrânul, n-a venit cu mâna goală.  <span class="italic">(Desface pachetele.)</span>  Aici e niște carne. Trebuie s-o  cântărim. Ia tu toba și caltaboșul, eu nu mănânc așa ceva. Opresc șoriciul și slănina. NUȚI: Poți să-mi dai și o bucată de brânză? COCA: Ai răbdare. Ouă sunt exact cincisprezece. Cum le împărțim? NUȚI: Vouă șapte, nouă șapte. Mai rămâne unul. Ce facem cu el? <span class="italic">(Râde. Râde și COCA. Intră GELU și NELU. Le văd râzând și rămân o clipă nedumeriți.)</span> GELU: Ce v-a apucat?</p>
                </div>

                
                <p class="clear"></p>
                <p class="space"></p>
                <p class="right"><span class="page">93</span></p>
        
        </div>
    </body>
</html>
    