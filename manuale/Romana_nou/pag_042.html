<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
                <div class="bkgr-pers">
                        <p>.  Citește fragmentul următor, pentru a descoperi dacă predicția ta se confirmă sau se infirmă.</p>
                    </div>

                    
            <div class="bkgr-read">
                    <p>O tai imediat, m-am săturat de-atâtea imagini. Am în sfârșit cartela de spațiu. Azi, după program,  mi-am fixat și plecarea. Nu-mi trebuie instructaj, știu pas cu pas ce-i de făcut. Afară nu se poate trăi, e un  continuu bombardament de radiații. De aceea plătești: transportatorul, costumul special, transplantul de  prim-ajutor. Poți pleca la întâmplare și-atunci nu știi în ce nimerești: o crevasă, nori toxici, scurgeri de  lavă. În caz de pericol, transplantul te-aduce instantaneu înapoi. „Excursiile noastre au loc în siguranță”,  aud încă reclama. Unii preferă trasee exacte, o porțiune fixă de rocă, un mal cu nisip. Sau mici adăposturi  de unde admiră furtuni. Dar eu îmi doresc altceva, aș da orice să găsesc o relicvă. „Sumer, am o urgență!” se conectează brusc Zora. „Vor să  mă curețe… Vin chiar acum la Seră!” Intru în panică, nu mai  sunt atent la răsaduri. De ce să-i facă una ca asta? Ce vor cu ea?  Pulsul îmi crește cu trei unități. O văd cum se apropie, mi se  pare frumoasă. „Sumer, mi-e teamă c-or să mă șteargă. Și-apoi  n-o să mai știm niciunul ce s-a întâmplat.” „Hai să ne plimbăm.  Nu-i prudent să vorbim aici.” E foarte agitată. „Ascultă-mă bine,  Sumer! Erai printre seniorii IC, te descurcai cel mai bine. Totul  a fost normal până ai început să te ocupi de plecări. Acolo ai  fost descoperit unde nu trebuia. Ai făcut un raport, l-ai trimis  în Consiliu. În aceeași noapte ai fost curățat. S-a zvonit apoi  că transportatoarele greșeau destinația, că nu operau corect  coordonatele. Dar totul a mers ca și-nainte, călătoriile au  continuat. Cei de la RU și-au făcut treaba, în scurt timp nu s-a  mai vorbit deloc despre asta… Dar tu ai uitat alfabetul…” „Cum  adică am uitat? Am muncit enorm pentru semnele astea…” „Nu, Sumer, de data asta le-ai recuperat.  Fiindcă le știai dinainte, apucaseși să le descifrezi. Dăduseși de un colecționar care avea o materie rară:  friabilă, în parte distrusă, pe anumite porțiuni cu desene minuscule, dar clare. Îi spuneai hârtie. Ai fost  incredibil, ai pus la punct programe speciale, n-aș fi crezut că o să-i dai drăciei de capăt. Când te-au șters,  te pregăteai să ne faci o primă demonstrație.” „Nenorociții… ce mi-au făcut…” „În Celo, dragul meu,  totu-i perfect. Greșelile sunt imediat corectate. Cei de la RU mă vor prelua după-amiază. Mâine voi fi  altcineva.” <span class="bold">5.</span> Sunt pregătit, am fixat cartela în cadru. Zora e sus, în Sistem, sper să nu fie surprize. Cei de la RU  lucrează curat, nu te iau de la muncă. Am nevoie de coordonate, n-are rost să ies la întâmplare. E vital,  deci, ca Zora să rezolve enigma. Vreau să știu exact traseul IT-ului – inginer de transport – despre care  se spune că are relicva. Echipamentul e gata, transplantul funcționează. „Spațiul se va plia în punctul  cerut. Ușa se va deschide și vei ajunge Afară…”, mi se recită în creier. Zora e acolo, într-un minut îmi  trebuie informația.</p>
                </div>

                
                    <div class="block-container">
                        <span class="number u7">5 </span>
                        <div class="block-number-content">
                            <p>Observă dacă predicțiile tale corespund cu informațiile din  fragmentul citit. Notează asemănările sau deosebirile într-un  tabel asemănător.</p>
                        </div>
                    </div>
                    <p class="clear"></p>

                    
                    <div class="block-container">
                        <span class="number u7">6 </span>
                        <div class="block-number-content">
                            <p>Continuă formularea predicțiilor  pentru fragmentul următor:</p>
                        </div>
                    </div>
                    <p class="clear"></p>

                    
                <p class="clear"></p>
                <p class="space"></p>
                <p class="right"><span class="page">42</span></p>
        
        </div>
    </body>
</html>
    