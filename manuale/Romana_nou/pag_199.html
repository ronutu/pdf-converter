<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <h2>RECAPITULARE</h2>
            
                <div class="bkgr-pers">
                        <p>Citește, cu atenție, fragmentul următor: </p>
                    </div>

                    
            <div class="bkgr-read">
                    <p><span class="italic">Vorbe (ca niște ghicitori)</span> — Când mă gândesc că viața mea depinde de-o cană cu apă! Acum sau niciodată! (1) — M-am plictisit singură în casă! Cu ochii fixați mereu pe-același zid. (2) — Mi-aș schimba rochița! (3) — Mă umplu de trei ori pe zi și-mi place când intru în cutia cu lumini bâzâitoare. (4) — Nu știu să merg decât înainte și-mi pare-așaaaa răăăăăău! (5) — Suntem nouă, una-ntr-alta suntem una! Spunem una și gândim nouă! (6)  — Aștept să se-adauge, cele noi miros atât de frumos (a tipar)! (7) — De mult nu m-a mai deschis cineva! Și azi, o vizită la pagina în care scrie: Oh! lucrurile cum vorbesc,  Și-n pace nu vor să te lase: Bronz, catifea, lemn sau mătase,  Prin grai aproape omenesc. (8) — Adun vis după vis. Se-agață, pe rând, de câte-un fulg. Se-amestecă fulgii. O mie de fulgi, mici și  mari. (9) — Și câte sunt în mine, începute multe și neterminate tot pe-atât. Mă traversează zilnic zeci de  muzici. Azi chiar am leșinat (crash!) de-atâtea căutări. Sau poate-s plin de viruși! Sunt ca un om. Lumea  mea poate să intre în colaps din senin </p>
                </div>

                
            <div class="bkgr-read">
                    <p> și totul să se piardă. Nu, nu sunt ca un om! Toată memoria mea  poate fi transferată-n clone. (10)  — Vârtej de albe, roșii, negre, albastre, galbene și verzi în stomacul meu. (11) — De-ar trece iarna, să ies din cușcă, să stau sub tufa mea de trandafir, sub tufa mea de levănțică! (12) — Îmi place să-mi las parfumul în blănița bulgărelui îmblănit și tricolor. (13) — Ia te uită, au ieșit la plimbare pe capul meu. A apărut și una fără coadă! (14) — Azi dimineață mi-am intersectat privirea cu-a unei femei. Se uită mult pe  fereastră. De parc-ar avea ce vedea! Doar noi, vreo 8 cu toate (eu fiind cea fără de  coadă), trecând din când în când, pe micul acoperiș, doar zidul, doar verzitura asta  veche, care renaște primăvara, iedera, doar cerul. Cică femeia ar fi scriitoare. Ce  scriitor e ăla care privește-n gol, pe o fereastră, spre mai nimic? (15) Vorbe, vorbe, vorbe auzite doar de acela care are urechi și pe dinăuntru, urechi... lăuntrice! Apoi s-a  lăsat liniștea și o pasăre neagră cu ciocul galben a început să cânte ciudat, ca o cicadă. (Simona Popescu, „Ce vorbesc necuvântătoarele și cin’ să fie Atotînsoțitoarea?!” – fragment)</p>
                </div>

                
                    <div class="block-container">
                        <span class="number u7">1 </span>
                        <div class="block-number-content">
                            <p>Citește, cu voce tare, replica în care se menționează:</p>
                        </div>
                    </div>
                    <p class="clear"></p>

                    
            <ul class="ulsquare">
                
                                   <li> un motiv de plictiseală;</li>
                                   
                                   <li> un regret;</li>
                                   
                                   <li> cum poate fi salvată memoria;</li>
                                   
                                   <li> ce face un scriitor.</li>
                                   
            </ul>
            
                <div class="bkgr-pers">
                        <p><span class="bold color-marsala">Concurs! Lucrați în pereche!</span>  Fiecare replică este construită sub forma unei ghicitori. Analizați indiciile, apoi  propuneți răspunsuri pentru fiecare ghicitoare. Motivați, oral, răspunsul.</p>
                    </div>

                    
                <p class="clear"></p>
                <p class="space"></p>
                <p class="right"><span class="page">199</span></p>
        
        </div>
    </body>
</html>
    