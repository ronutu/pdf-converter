<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <div class="bkgr-read">
                    <p>GELU  <span class="italic">(către Coca)</span> : Dă-mi cheile de la mașină. COCA: Ce rost are să vă duceți la gară? Poate trenul are întârziere sau poate că deja a venit. Să mai  încercăm la telefon.  <span class="italic">(Formează un număr de telefon.)</span>  Alo! Domnișoară, fii amabilă și spune-mi dacă  trenul dinspre…  <span class="italic">(Către Gelu.)</span>  Din ce direcție vine taică-tu? GELU  <span class="italic">(enervat)</span> : Dinspre Frankfurt pe Main! NUȚI: De la Buzău, dragă, nici atâta lucru nu mai ții minte? COCA: Parcă el știe unde s-a născut mama!  <span class="italic">(La telefon.)</span>  Alo, domnișoară… A închis.  <span class="italic">(Închide telefonul.)</span> Se descurcă el și fără voi.  <span class="italic">(Pauză.)</span>  Să vă fac câte o cafea?  <span class="italic">(Nu-i răspunde nimeni. Iese spre bucătărie.)</span> NELU: De fapt, în scrisoare nu spune că vine cu trenul. GELU: Atunci cu ce-ar putea să vină? NELU: Cu o ocazie. Sau cu I.R.T.A. GELU: O fi bolnav? NELU: Ar fi scris în scrisoare. NUȚI: Oricum, nu vine el la București de florile mărului, are nevoie de ceva. Poate are nevoie de bani. NELU  <span class="italic">(către Gelu)</span> : Tu i-ai mai trimis în ultimul timp ceva? GELU: Nu. Dar tu? NELU: Am uitat. GELU: Ne înțelesesem să-i trimitem lunar câte două sute fiecare. De altfel, tu ai venit cu propunerea.  De ce nu i-ai trimis? NELU: Dar tu? COCA  <span class="italic">(intră cu cafelele)</span> : Cum poți să pui asemenea întrebări când știi ce-am avut pe cap în ultimul timp? NELU: Ce-ați avut? V-au plâns copiii de foame? GELU: Am dat două mii de lei rată pe lună la sufrageria asta sculptată care m-a costat o avere și care  acum a început să crape. Nevastă-mea nu putea trăi fără sufragerie de nuc sculptată! COCA: Dacă ar fi după tine, putem primi musafirii în bucătărie și să le servim brânză cu ceapă spartă  cu pumnul. Sufrageria era o ocazie și n-aș fi renunțat la ea nici dacă îmi vindeam hainele de pe mine.  NUȚI: Așa și noi am putea să spunem că am făcut reparație capitală la mașină. […]  <span class="italic">(Sună telefonul.)</span> COCA: Alo! Da. Pe cine căutați? Nu înțeleg. Care ușă?  <span class="italic">(Către ceilalți.)</span>  Ori e tot ăla din Bolintin, ori e  altul, care e beat. Zice ceva de-o ușă. GELU  <span class="italic">(ia telefonul)</span> : Alo! Da. Cine-i? Dumneata ești, tată? Unde ești? Cobor imediat.  <span class="italic">(Închide. Către </span> <span class="italic">Nelu.)</span>  A venit tata. E jos. Se chinuie săracul de-o jumătate de oră să intre în lift. […] <span class="italic">(Intră GELU, NELU și TATĂL. Acesta din urmă poartă două sacoșe voluminoase.)</span> GELU: Tată, ea e Coca, soția mea. O mai ții minte? TATĂL: Nițel. GELU: Am fost odată împreună pe la mata, acum vreo patru-cinci ani. TATĂL: Mi-aduc aminte. Dar parcă dânsa n-a coborât din mașină. GELU: Exact.  <span class="italic">(Către Coca.)</span>  Ți-era frică să nu te muște purecii sau câinele,  să nu te urzici, să nu faci vreo urticarie, sensibilo! COCA  <span class="italic">(printre dinți)</span> : Încetează, altfel încep să urlu! NELU: Ea e soția mea, Nuți. NUȚI: Mă știe. A fost la nunta noastră. TATĂL: Da, da. Acu doișpe ani. NELU: Doișpe jumate.</p>
                </div>

                
                <p class="clear"></p>
                <p class="space"></p>
                <p class="right"><span class="page">92</span></p>
        
        </div>
    </body>
</html>
    