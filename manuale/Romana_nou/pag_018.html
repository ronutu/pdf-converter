<!DOCTYPE html>
<html>
    <head>
        <meta http-equiv="Content-Type" content="text/html; charset=utf-8" />
        <link href="https://maxcdn.bootstrapcdn.com/bootstrap/3.3.7/css/bootstrap.min.css" type="text/css" rel="stylesheet" />
        <link href="stylesheet.css" type="text/css" rel="stylesheet" />
    </head>

    <body>
        <div>
    
            <div class="bkgr-read">
                    <p>Se așeză la computer și începu să joace ,,Duke”. Era cel mai bun joc. Aveai în față o armă și puteai  să mergi înainte, înapoi, la dreapta, la stânga, doar apăsând pe săgețele. Trăgeai în rafale și omorai la  monștri cu nemiluita. Găseai chei și deschideai uși secrete. Ca-n realitate. Se-ntreba uneori dacă Duke,  eroul, sau monștrii știau că nu sunt adevărați, că totul e doar un joc, în care ei trebuie să facă tot ce le  comandă copilul care se joacă. Nu, sigur că nu știau. Când se plictisi își puse rolele și, cu caietul cel gros în buzunar, ieși la colțul străzii. Nu mai apăruse,  deocamdată, nimeni din gașcă. Pe trotuarul celălalt trecu încrezuta de Ana, cu celelalte capre, Florina și  Elena. Băiatul își luă vânt, încercă fluturele, dar fetele nici nu se uitară la el. De parcă Ana și el nu fuseseră  prieteni până acum o lună, când i-o suflase Călăul dintr-a opta. Îi ziceau așa, fiindcă dădea la picioare la  fotbal. ,,Lasă, Ano, că te aranjez eu”, își spuse Florin în sine, regretând că în ultimele pagini n-o făcuse  decât să plângă la marginea drumului după un amărât de han. Lasă, că romanul nu s-a terminat! Ca să se  răcorească își luă o înghețată pe băț și, rozând din ea câte puțin, alunecă pe role, lejer, prin fața vitrinelor  de magazine…</p>
                </div>

                
            <div class="bkgr-read">
                    <p>…fără să bănuiască niciun moment adevărul: că, la rândul lui, el nu trăiește în realitate, că e și el  doar un personaj din povestirea mea și că eu, scriitorul, pot să-l fac să meargă pe role mai departe, să se  oprească, să dea colțul străzii, să se împace cu Ana, să se ducă la  școală, chiar dacă-i vacanță, și să ia numai zece sau numai doi, și  orice-mi mai trece mie prin minte. Pe ecranul computerului meu,  în fața căruia lucrez de o oră și jumătate, văd ultimele rânduri ale  povestirii pe care tocmai o citești, chiar în clipa asta. Povestirea am  s-o duc la editură ca să fie inclusă în manualul tău. Abia acum, când  tu o citești, ea începe să existe cu adevărat. Și… Dar stai o clipă, că sună la ușă. Mă ridic de la birou, străbat  holul și deschid. E poștărița. — Sunteți domnul Florescu?                                 — Da. — V-am adus o telegramă. Semnați aici.</p>
                </div>

                
                <div class="bkgr-pers">
                        <p><span class="bold color-marsala">Mircea Cărtărescu</span>  (n. 1 iunie 1956) este conferențiar universitar la Catedra de literatură  română a Facultății de Litere a Universității din București. Este autor de poezii, proză,  eseuri, publicistică, jurnale.  A debutat ca poet cu volumul  <span class="italic">Faruri, vitrine, fotografii</span> în anul 1980 și este cunoscut pentru  <span class="italic">Levantul</span> ,  <span class="italic">Enciclopedia zmeilor</span> ,  <span class="italic">Gemenii</span> ,  <span class="italic">REM,</span> <span class="italic">Mendebilul</span> ,  <span class="italic">Fata de la marginea vieții</span> <span class="italic">– povestiri alese, Solenoid</span> . Operele sale au fost  traduse în multe limbi străine. A primit numeroase premii naționale și internaționale.</p>
                    </div>

                    
                    <div class="block-container">
                        <span class="number u7">2 </span>
                        <div class="block-number-content">
                            <p>Alege unul dintre emoticoanele alăturate pentru a exprima  starea provocată de lectură. Motivează, oral, alegerea. Poți folosi  unul dintre cuvintele:  <span class="italic">plictiseală, tristețe, bucurie, entuziasm, uimire, </span> <span class="italic">liniște, amuzament, confuzie, dezamăgire</span>  etc.</p>
                        </div>
                    </div>
                    <p class="clear"></p>

                    
                    <div class="block-container">
                        <span class="number u7">3 </span>
                        <div class="block-number-content">
                            <p>Citește, cu voce tare, enunțurile din care ai aflat despre: </p>
                        </div>
                    </div>
                    <p class="clear"></p>

                    
                <p class="clear"></p>
                <p class="space"></p>
                <p class="right"><span class="page">18</span></p>
        
        </div>
    </body>
</html>
    